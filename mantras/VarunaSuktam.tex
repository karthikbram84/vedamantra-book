% !TeX program = XeLaTeX
% !TeX root = ../vedamantrabook.tex

\chapt{वरुणसूक्तम्}
\ts{१}{५}{११}{४९--५०}

उदु॑त्त॒मं व॑रुण॒ पाश॑\-म॒स्मद\-वा॑ध॒मं वि म॑ध्य॒मꣴ श्र॑थाय। अथा॑ व॒यमा॑दित्यव्र॒ते तवाना॑गसो॒ अदि॑तये स्याम॥


\ts{१}{२}{८}{१५}

अस्त॑भ्ना॒द्द्यामृ॑ष॒भो अ॒न्तरि॑क्ष॒ममि॑मीत वरि॒माणं॑ पृथि॒व्या। आसी॑द॒द्विश्वा॒ भुव॑नानि स॒म्राड्विश्वेत्तानि॒ वरु॑णस्य व्र॒तानि॑।


\ts{३}{४}{११}{४६}

यत्किं चे॒दं व॑रुण॒ दैव्ये॒ जने॑\-ऽभिद्रो॒हं म॑नु॒ष्या᳚श्चरा॑मसि। अचि॑त्ती॒ यत्तव॒ धर्मा॑ युयोपि॒म मा न॒स्तस्मा॒देन॑सो देव रीरिषः। कि॒त॒वासो॒ यद्रि॑रि॒पुर्न दी॒वि यद्वा॑ घा स॒त्यमु॒त यन्न वि॒द्म। सर्वा॒ ता वि ष्य॑ शिथि॒रेव॑ दे॒वाथा॑ ते स्याम वरुण प्रि॒यासः॑॥

\ts{१}{५}{११}{४९--५०}

अव॑ ते॒ हेडो॑ वरुण॒ नमो॑\-भि॒रव॑ य॒ज्ञेभि॑रीमहे ह॒विर्भिः॑। क्षय॑न्न॒स्मभ्य॑मसुर प्रचेतो॒ राज॒न्नेनाꣳ॑सि शिश्रथः कृ॒तानि॑॥

\ts{२}{१}{११}{६५}

तत्त्वा॑ यामि॒ ब्रह्म॑णा॒ वन्द॑मान॒स्तदाऽऽशा᳚स्ते॒ यज॑मानो ह॒विर्भिः॑। अहे॑डमानो वरुणे॒ह बो॒द्ध्युरु॑शꣳस॒ मा न॒ आयुः॒ प्रमो॑षीः॥

\centerline{ॐ शान्तिः॒ शान्तिः॒ शान्तिः॑॥}
